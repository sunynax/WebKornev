<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Моя улюблена співачка - Руслана</title>
    <link href="style.css" rel="stylesheet">  
</head>
<body>
    <header>
        <div class="container">
            <a href="index.html"><img src="./image/logo.jpg" alt="Логотип"></a>
        </div>
        <div class="container">
          <nav>
            <ul>
                <li><a href="index.html">Головна</a></li>
                <li><a href="biography.html">Біографія</a></li>
                <li><a href="discography.html">Дискографія</a></li>
                <li><a href="awards.html">Нагороди</a></li>
                <li><a href="video.html">Відео</a></li>
                <li><a href="audio.html">Аудио</a></li>
            </ul>
        </nav>
        </div>
    </header>
    <div class="content">
        <div class="container">
            <h1>Моя улюблена співачка - Руслана</h1>
            <p>
              <b>Русла́на Степа́нівна Лижи́чко</b> (нар. 24 травня 1973, Львів УРСР) — українська співачка, піаністка, диригентка, танцюристка, продюсерка, громадська діячка. Народна артистка України (2004). Почесна громадянка Львова. Колишня народна депутатка України 5-го скликання.
            </p>
            <h2>Життя та творчість</h2>
            <h3>Ранні роки</h3>
            <p>
              Народилася 24 травня 1973 року у Львові в родині Степана Івановича та Ніни Аркадіївни Лижичків. Мати — Ніна Аркадіївна Лижичко (дів. Сапегіна) (нар. 7 січня 1950, Свердловськ), росіянка, з 1975 працювала в Інституті нафтохімії у Львові, з 1996 року працює в продюсерському агентстві Руслани Студії «Люксен» головним медіаменеджером. Батько — Степан Іванович Лижичко (нар. 2 червня 1949, село Конюшки Рогатинський район Івано-Франківська область), українець, працював теплотехніком в Інституті нафтохімії, потім заснував свою фірму. Батьки розлучилися у 1991 році.
            </p>
            <p>
              Школяркою Руслана співала в гурті «Оріон», потім — у дитячому ансамблі «Усмішка». Після закінчення дитячої музичної школи майбутня співачка вступила до Львівської консерваторії ім. Лисенка на диригентське відділення.
            </p>
            <p>
              Під час навчання в консерваторії брала уроки композиції у Мирослава Скорика, уроки диригування у Миколи Колесси та Юрія Луціва, уроки вокалу у Лариси Бужко, уроки фортепіано в Юрія Боня. Закінчила консерваторію за фахом «Диригент симфонічного оркестру».
            </p>
            <h3>1993—1996: рання кар'єра</h3>
            <p>
              Музична кар'єра співачки почалася 1993 року, коли Руслана взяла участь у двох музичних фестивалях України: Всеукраїнському фестивалі сучасної пісні й популярної музики «Червона Рута — 93», а також Всеукраїнському фестивалі поп- і рок-музики «Тарас Бульба — 93».
            </p>
            <p>
              Наступного року Руслана та її продюсер Олександр Ксенофонтов заснували студію «Люксен», на базі якої почали займатися радіорекламою. Відомі музичні кліпи фірм «Oriflame», «Coca-Cola», «Stimorol» озвучені голосом Руслани. Цьому заняттю співачка віддала більше двох років.
            </p>
            <p>
              У 1994 році Руслана стала володарем «Гран-прі» першого Всеукраїнського телевізійного фестивалю «Мелодія».
            </p>
            <p>
              27 грудня 1995 року вийшла заміж за Олександра Ксенофонтова.
            </p>
            <p>
              1996 року взяла участь у Міжнародному фестивалі мистецтв «Слов'янський базар», де посіла перше місце.
            </p>
            <p>
              З початку 1996 року займалася першим великим творчим проєктом — шоу «Дзвінкий вітер» із «живим» звуком. Цей проєкт був присвячений святкуванню 500-річчя епохи Відродження у Львові й був синтезом класики й року.
            </p>
            <h3>1996—2002: Перший сингл і музичні перемоги</h3>
            <p>
              Наприкінці липня 1996-го співачка записує свій перший сингл і кліп «Ти». Кліп, зйомки якого проходили в Олеському замку, став першим етапом проєкту «Дзвінкий вітер». У зйомках взяли участь симфонічний оркестр і музиканти «Клубу Шанувальників Чаю», які тоді спеціально знову зібралися для цього проєкту.
            </p>
            <p>
              28 вересня 1996 року на сцені Львівського оперного театру відбувся концерт на тему казки Антуана де Сент-Екзюпері «Маленький принц», що став наступним етапом проєкту. Після цього проєкту українська преса назвала Руслану «новою хвилею в музиці». Вона стала лауреаткою першої Всеукраїнської загальнонаціональної програми «Людина року-96» у номінації «Зірка естради», а також її було оголошено «Співачкою року-96».
            </p>
            <p>
              1997 року співачка взяла участь у VI фестивалі «Таврійські ігри», стала його лавреаткою.
            </p>
            <p>
              Наприкінці 1997 року Руслана зробила шоу «Різдво з Русланою», до якого ввійшли акустичний концерт, зйомка телепрограми з аналогічною назвою і презентація анімаційного фільму «Балада про принцесу». Того ж року співачці надано звання «Видатна львів'янка року».
            </p>
            <p>
              Стала дипломантом Національного шоу-концерту «Пісня року-97» у галузі української популярної музики.
            </p>
            <p>
              1998 року вийшли два альбоми співачки: студійний «Мить весни» і концертний «Найкращі концерти дзвінкого вітру».
            </p>
            <p>
              Візитною карткою Руслани стала пісня «Світанок», яка здобула приз «Золота Жар-птиця-98» у номінації «Найкраща пісня року». Кліп на цю пісню теж було відзначено як найкращий відеокліп року.
            </p>
            <p>
              У другій половині 1998 Руслана влаштувала тур із благодійними концертами по стародавніх замках України з метою зібрати кошти на їх реставрацію. «Тур по стародавніх замках України» привернув увагу до їхнього стану. Результатом цього стала реставрація Золочівського замку.
            </p>
            <p>
              2000 року остаточно завершивши проєкт «Дзвінкий вітер», Руслана зайнялася новим проєктом — «Гуцульським». У рамках проєкту було випущено сингл «Знаю я», фільм «Стоп! Знято!», аудіо- та відео альбоми, фільм про проєкт, різдвяний музичний фільм. Презентація «Гуцульського проєкту» відбулася на відкритті 10-го фестивалю «Таврійські ігри» 2001 р.
            </p>
            <p>
              «Знаю я» був першим музичним кінокліпом, який було знято та змонтовано спеціально для показу на широкому екрані в сучасних кінотеатрах. У цій роботі брали участь 250 спеціалістів із п'яти країн світу, які працювали в сімох студіях.
            </p>
            <p>
              2002 року співачка знялася в музичному фільмі «Різдвяні легенди з Русланою». Цього ж року вона знову виступила на фестивалі «Слов'янський базар».
            </p>
            <h3>2003: «Дикі танці»</h3>
            <p>
              Влітку 2003 року вийшов новий альбом співачки — «Дикі танці» з елементами традиційної гуцульської музики. Він став лідером продажу музичних альбомів року в Україні. Робота над альбомом (так зване зведення) відбулася у травні 2003 року на всесвітньо відомій музичній студії Пітера Гебріела «Real World» у Лондоні. Це сучасна компіляція музичного матеріалу на основі давніх етнічних гуцульських мотивів (ритмів і танців) і сучасних течій поп- і рок-музики. Альбом підсумував творчість співачки в рамках «Гуцульського проєкту» за весь час його існування.
            </p>
            <p>
              У липні 2003 р. Руслана зі своїм гуцульським шоу виступила на українських фестивалях «Купальські зірки» й «Купальські ночі». А через місяць співачка взяла участь у конкурсі популярної музики «Матриця» в Ялті. Цього ж року в неї вийшли два нових кліпи — «Коломийка» і «Ой, заграймо музиченьку» на пісні з альбому «Дикі танці».
            </p>
            <p>
              У жовтні 2003 р. було опубліковано офіційні дані по продажах альбому «Дикі танці» — офіційно було продано 100 000 копій цього альбому. Наприкінці листопада 2003 року в Руслани почався, а 4 січня 2004 року закінчився український концертний тур із її новою шоу-програмою «Дикі танці». Під час цього туру на сцені разом зі співачкою виступав балет «Життя». Режисером шоу була Ірина Мазур, а костюми розробила Роксолана Богуцька. Тур проводився в підтримку платинового альбому.
            </p>
            <p>
              У грудні 2003 р. на церемонії «Українська музична премія» ініційований Асоціацією звукозаписних компаній України, за альбом «Дикі танці» Руслана отримує першу в Україні офіційну нагороду «Платиновий диск». Вручив нагороду співачці президент Міжнародної федерації звукозаписної індустрії (IFPI) у Східній Європі Стефан Кравчек.
            </p>
            <h3>2004: Перемога на «Євробаченні»</h3>
            <figure class="img-left">
              <img src="./image/2004.jpg" alt="Руслана на Євробаченні 2004">
              <figcaption>Руслана на Євробаченні 2004</figcaption>
            </figure>
            <p>
              Готуючись до участі в конкурсі «Євробачення-2004», PR-група Руслани провела всебічну підготовку: вони вивчали своїх конкурентів, проводили спеціальні рекламні тури по країнах, що були учасницями голосування. Під час самого конкурсу було організовано спеціальну PR-підтримку. Так, на відміну від заходів конкурентів, пресконференція Руслани проводилася нестандартно: наприклад, усі присутні могли дегустувати українську горілку і сало. До того ж Руслана вчила журналістів грати на трембіті.
            </p>
            <p>
              На самому конкурсі шоу Руслани кардинально відрізнялося від виступів інших учасників «Євробачення-2004». Телекоментатор британської студії ВВС назвав Руслану «принцесою-воїном». Серед 36 країн, які брали участь, за результатами світового телефонного голосування в прямому ефірі Руслана посіла перше місце з 280 балами.
            </p>
            <div class="clear"></div>
            <figure class="img-right">
              <img src="./image/2006.jpg" alt="Руслана у 2006 році під час концерту в Берліні">
              <figcaption>2006 рік Берлін</figcaption>
            </figure>
            <p>
              Перемога Руслани на «Євробаченні» була відзначена державними та урядовими нагородами. Тодішній президент України Леонід Кучма своїм указом надав переможниці міжнародного конкурсу пісні «Євробачення-2004» звання народної артистки України. Про це президент оголосив на врочистій церемонії вшанування співачки 18 травня 2004 р. у Києві. Президент також надав звання «Заслужений діяч мистецтв» продюсерові й звукорежисерові Руслани Олександру Ксенофонтову, а звання «Заслужений артист України» — авторові й поставникові концертної програми співачки «Дикі танці» Ірині Мазур.
            </p>
            <p>
              Кабінет Міністрів України нагородив Руслану Лижичко Почесною грамотою Кабінету Міністрів України з врученням пам'ятного знака за вагомий особистий внесок у розвиток українського музичного мистецтва й перемогу в конкурсі «Євробачення-2004».
            </p>
            <p>
              Після перемоги на «Євробаченні» боксер Віталій Кличко вручав Руслані в Лас-Вегасі нагороду «World Music Awards» — «Всесвітню музичну нагороду» за найбільшу кількість проданих альбомів «Дикі Танці» у світі.
            </p>
            <div class="clear"></div>
            <h3>2009–2010: «Азійський фестиваль пісні» та «БУМ»</h3>
            <figure class="img-right">
              <img src="./image/2009.jpg" alt="На фестивалі у Сеулі, 2009">
              <figcaption>На фестивалі у Сеулі, 2009</figcaption>
            </figure>
            <p>
              У 2009 році Руслана була запрошеною гостею 6-го Азійського фестивалю пісні (англ. Asia Song Festival), що відбувся у південнокорейському місті Сеул. Разом з балетом «Життя» вона виконала три пісні з її першого міжнародного альбому: «Wild Dances», «Dance with the Wolves» та двомовну версію «Play, Musician!». Також Руслана отримала нагороду за внесок у культурний обмін між Україною та Азією в музиці та головну нагороду фестивалю, найкращий виконавець Азійського фестивалю пісні.
            </p>
            <p>
              2010 року телеканал «Інтер» запустив екстремальний проєкт під назвою «Битва українських міст», зйомки якого відбувалися в Буенос-Айресі, Аргентина. На відомій смузі перешкод зійшлися 26 українських міст у боротьбі за право називатися найкращим містом України. Кожне місто було представлене командою з п'яти учасників, серед яких двоє чоловіків, дві жінки й капітан — відомий уродженець цього міста. На чолі команди зі Львова стала саме Руслана. На грі їй довелося долати боксерську стіну, басейни з багнюкою, величезні сферичні батути над водою тощо. Виступ Руслани дуже контрастував із проходженням перешкод іншими естрадниками — львів'янка показала себе краще за багатьох чоловіків. Уся країна стала свідком справді бійцівського характеру й непоступливості української амазонки.
            </p>
            <div class="clear"></div>
            <h3>2011–2013</h3>
            <p>
              2011 року брала участь у талант-шоу «Голос країни» на каналі 1+1 як тренер.
            </p>
            <p>
              У квітні 2012 року вийшов українськомовний альбом «Ей-форі-Я». Альбом, над яким Руслана працювала чотири роки, записувався у США, Швеції та Україні у співпраці з Владом Дебрянським. З квітня по травень Руслана відвідала 11 міст України з туром OGO Show, зокрема вона долучалася до громадських подій «Євро-2012».
            </p>
            <p>
              2013 року брала участь у шоу «Битва хорів» на каналі 1+1 як тренер хору зі Львова, з яким перемогла.
            </p>
            <h3>2017: «Євробачення»</h3>
            <p>
              7 травня 2017 року Президент України виступив з офіційним зверненням до національної та міжнародної громадськості з нагоди урочистого відкриття у Києві конкурсу Євробачення 2017. У зверненні відзначається особлива роль Руслани, завдяки якій цей конкурс вперше відбувся у столиці України.
            </p>
        </div>
    </div>
    <footer>

    </footer>
</body>
</html>
